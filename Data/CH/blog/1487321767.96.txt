聪查强毅、正直中和智伯之亡也，才胜德也。夫才与德异，而世俗莫之能辨，通谓之贤，此其所以失人也。夫聪查强毅之谓才，正直中和之谓德。才者德之资也；德者才之帅也。云梦之 竹，天下之劲也；然而不矫揉，不羽括则不能以入坚。棠谿之金，天下之利也；然而不熔範，不砥砺，则不能以击强。是故才德全尽为之圣人，才德全亡为之愚人； 德胜才为之君子，才胜德为之小人。凡取人之术，苟不得圣人，君子而用之，与其得小人，不若得愚人。何则？君子挟才以为善，小人挟才以为恶。挟才以为善者， 善无不至矣；挟才以为恶者，恶亦无不至矣。愚者虽欲为不善，智不能周，力不能胜，比如乳狗博人，人得而制之。小人智足以遂其奸，勇足以决其暴，是虎而翼者也，其为害岂不多哉！ 


   


   夫德者人之所严，而才者人之所爱；爱者易亲，严者易疏，是以察者多蔽于才而遗于德。自古昔以来，国之乱臣，家之败子，才有余而德不足，以至于颠覆者多矣，岂特智伯哉！故为国为家者苟能审于才德之分而知所先后，有何失人之足患哉！


   


   


   《资治通鉴》，司马光评，赵（无恤），韩（虎），魏（驹）合灭智瑶。


   


   转自http://hi.baidu.com/maveric/blog/item/ce16d309c8004b8ad0581b51.html